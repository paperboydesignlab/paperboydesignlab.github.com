---
published: true
title: אפשרויות חדשות באתר מפתח התקציב
author: סער אלון ברקת
day: 10
month: ינואר
year: 2016
profile: /assets/themes/bootstrap/resources/saar.png
layout: post
tagline: null
השקנו גרסה חדשה לעמוד העדכונים על התקשרויות משרדי ממשלה. מעכשיו תוכלו לעקוב בצורה נוחה יותר אחרי התקשרויות חדשות: "לסנן לפי משרדי ממשלה, למיין לפי סכום ותאריך, לשתף ולייצא נתונים."
---



####השקנו גרסה חדשה לעמוד העדכונים על התקשרויות משרדי ממשלה. מעכשיו תוכלו לעקוב בצורה נוחה יותר אחרי התקשרויות חדשות: לסנן לפי משרדי ממשלה, למיין לפי סכום ותאריך, לשתף ולייצא נתונים.


[בפוסטים הקודמים](http://paperboydesignlab.github.io/2015/11/26/2015_002/), סיפרנו לכם על עמוד "התקשרויות חדשות" באתר מפתח התקציב, שמאפשר לכם לעקוב באופן שוטף אחרי התקשרויות חדשות של משרדי ממשלה עם גופים פרטיים. היום אנחנו שמחים לעדכן על השקת [גרסה חדשה של עמוד "התקשרויות חדשות"](http://www.obudget.org/#spending//2014/main), שמשדרגת את היכולת לעקוב באופן אפקטיבי אחרי רכש ממשלתי והעברות כספים לגופים פרטיים.

הגרסה החדשה כוללת בין היתר את האפשרויות הבאות:

* **שליטה על טווח זמן**: תוכלו לבחור לראות את העדכונים מהיום האחרון, השבוע האחרון או החודש האחרון.  

* **סינון לפי משרדים ספציפיים**: תוכלו לסמן משרדים ספציפיים ולצפות רק בהתקשרויות החדשות שלהם.   

* **שליטה על מיון רשימת ההתקשרויות**: תוכלו לבחור האם תרצו לדרג את רשימת ההתקשרויות החדשות לפי מידת העניין (ברירת המחדל), סכום ההתקשרויות או תאריך העדכון.

* **קישור ישיר להתקשרות**: מהיום אין צורך יותר לשתף את הקישור לאתר "מינהל הרכש הממשלתי" - הוספנו קישור ישיר להתקשרות באתר "מפתח התקציב" שאפשר לשתף אותו (ההתקשרות הספציפית מוצגת לצד כל ההתקשרויות עם אותו ספק). 

* **ייצוא נתוני ספק**: תוכלו בלחיצת כפתור לייצא את כל נתוני ההתקשרויות והתמיכות של הספק לקובץ אקסל.  

![sadna-screenshot](https://cloud.githubusercontent.com/assets/15155676/12222261/fedf942e-b7bf-11e5-887d-9427623f9222.jpg)

פיתוח הגרסה החדשה נעשה על ידי מתנדבי מפתח התקציב: אורי פז, בניה פרץ ונעמה כהן. 


עמוד "התקשרויות חדשות" באתר מפתח התקציב, שהושק בנובמבר 2015, נועד לאפשר לציבור לפקח בצורה יעילה יותר אחרי רכש ממשלתי, והעברות כספים לחברות ועמותות פרטיות. אנחנו מקבלים את המידע מאתר [מינהל הרכש הממשלתי](http://www.mr.gov.il/), שבו מעדכנים משרדי הממשלה מידי יום את ההתקשרויות חדשות בפטור ממכרז. על מנת לאפשר מעבר אפקטיבי על ההתקשרויות החדשות (אנחנו יודעים שאתם קצרים בזמן…), העמוד מציג את ההתקשרות החדשה, לצד כל המידע הקודם על התקשרויות ותמיכות של כל המשרדים עם הספק הספציפי שאתם בודקים. כדי שלא תפספסו את ההתקשרויות המעניינות מתוך עשרות העדכונים היומיים, פיתחנו עבורכם אלגוריתם חכם שמשקלל שורה של פרמטרים ומדרג את ההתקשרויות לפי מידת העניין. כך שההתקשרויות החדשות המעניינות יותר, מופיעות ראשונות.

בנוסף לעמוד ההתקשרויות החדשות, אתר מפתח התקציב מאפשר לכם לערוך חיפוש אחר גופים פרטיים שמעניינים אתכם (בעזרת החיפוש החופשי) ולצפות בכל התמיכות וההתקשרויות שלהם. כמו כן, אפשר לבצע חיפושים ושאילתות מורכבות בכל מסד הנתונים שלנו (באתר [data.obudget.org](http://data.obudget.org)). 
  
נשמח לקבל מכם פידבק והערות, על מנת שנוכל להשתפר. אנחנו עושים כמיטב יכולתנו, במסגרת משאבינו המוגבלים, לעזור להגביר את הפיקוח הציבורי על התקציב הממשלתי.
