---
published: true
draft: true
title: פיצוח הסכמים קואליציוניים
layout: post
tagline: null
---

#### עיזרו לנו לפצח את ההסכמים הפוליטיים של חברי הכנסת ולגלות אילו עמותות הם ביקשו לממן

זמן קצר לפני אישור תקציב 2015-16, פרסם משרד האוצר (ב[הנחיית היועמ"ש](http://www.justice.gov.il/Pubilcations/Articles/Documents/PoliticalAgreementGuidelinesDec15.docx)) את [רשימת ההסכמים הפוליטיים שנערכו אגב אישור התקציב](http://www.slideshare.net/themarkertlv/ss-55129891). מדובר בהסכמות בעל פה של משרד האוצר עם חברי כנסת או מפלגות להוספת סכומי כסף לסעיפים ספציפיים בתקציב המדינה.

החשש כמובן בהסכמים פוליטיים כאלו הוא שהם מיועדים לא רק לתמוך במטרות כלליות, אלא גם להעביר כספים לארגונים ספציפיים המקורבים לחברי הכנסת, כחלק ממנגנון של שוחד פוליטי. **לכן, חשוב לדעת מיהם הארגונים הספציפיים שעתידים להינות מהכספים באותם הסכמים**.


כדי לפצח לאילו עמותות וארגונים הם מיועדים לא הסתפקנו במידע שפורסם במסמך המקורי, אלא [פנינו למשרד האוצר](http://www.askdata.org.il/request/request_259) וביקשנו לקבל מידע על ההסכמים ברמת התקנה התקציבית, שהיא הרמה המפורטת ביותר של התקציב ונרשמת ב 8 ספרות. הנתון של התקנה התקציבית מאפשר לחקור מיהם הגופים שקיבלו כספים מאותו סעיף בשנים קודמות (מידע שמופיע באתר "מפתח התקציב") ומכאן אפשר להסיק מיהם הגופים שכנראה אמורים ליהנות מההסכמים.

*ההיגיון שהנחה אותנו הוא כזה*: היות שחברי כנסת אינם יכולים להשפיע מי יהיו הגופים שיקבלו כסף מתקנה מסויימת (החלטה כזאת היא בסמכות המשרד הממשלתי), הדרך האפקטיבית ביותר לחברי כנסת לדאוג כי כספים מסויימים יגיעו לעמותות ספציפיות הוא לבקש להוסיף כסף לתקנות שהם יודעים ממילא מי נהנה מהן.

בתגובה לבקשה שלנו, האוצר שחרר בסופו של דבר את המידע, ואפילו ב[פורמט דיגיטלי](http://www.mof.gov.il/BudgetSite/statebudget/BUDGET2015_2016/Pages/default.aspx). כעת, אנחנו זקוקים לעזרה שלכם לפצח את ההסכמים.  

בטבלה הבאה תוכלו לראות את רשימת ההסכמים המלאה, כאשר בכל הסכם מפורטת התקנה התקציבית הספציפית, עם לינק לאותה תקנה באתר "מפתח התקציב", שם ניתן לראות את פירוט התמיכות מאותה תקנה בשנים קודמות.

כפי שתוכלו לראות בטבלה, לגבי חלק מההסכמים הצלחנו לזהות עמותות מסויימות שנהנו בעבר מחלק ניכר מאותן תקנות, מה שמעלה מבחינתנו את החשד שהכוונה היא להעביר את הכספים אליהן:

 - קבוצות של בוגרי תנועות הנוער אשר פעולות במערכת החינוך
 - מוסדות ציבור בנגב ובגליל
 - שירותי יעוץ והפריה / פוריות לפי ההלכה
 - תמיכה בעמותות העוסקות בנושאים הקשורים לתחום הבריאות
 - מדרשות ויהדות וללימודי א"י
 - קשרים דתיים ורוחניים
 - הנצחת רבנים ראשיים

כעת אנו זקוקים לעזרתכם בשביל להמשיך ולבדוק האם קיימת זיקה בין חברי הכנסת שביקשו את תוספות התקציב לבין הגופים שעתידים ליהנות מהן. רוצים לעזור? היכנסו לטבלה המלאה [כאן](https://docs.google.com/spreadsheets/d/19ki55S_DfewSlwbly-fWO3fj1e-3-oS_cNoSoU3Yy08/edit?usp=sharing) - תרמו והוסיפו הערות.


<iframe width="100%" height="1200px" style="overflow-x:scroll" src="https:&#47;&#47;docs.google.com&#47;spreadsheets&#47;d&#47;19ki55S_DfewSlwbly-fWO3fj1e-3-oS_cNoSoU3Yy08&#47;pubhtml?gid=818416754&amp;single=true&amp;widget=true&amp;headers=false"></iframe>
